# -*- mode: mandoku-view; -*-
#+TITLE: 北海集
#+DATE: 2015-08-24 23:57:40.537840
#+PROPERTY: ID KR4d0178
#+PROPERTY: BASEEDITION WYG    
#+PROPERTY: JUAN 卷十八
<pb:KR4d0178_WYG_018-1a>¶
欽定四庫全書¶
　北海集巻十八　　　　　宋　綦崇禮　撰¶
　　表¶
　　　内中講筵殿改作謝晴道場散罷表¶
維紹興二年嵗次壬子五月朔日嗣天子臣就内中講¶
筵殿開建謝晴道場者伏以有皇上帝隂隲下民屬淫¶
雨之淹期即齋居而致禱惟無憂不燭普矜望嵗之勞¶
而有感必通盡掃積隂之沴人心喜悦天宇開明爰修¶
<pb:KR4d0178_WYG_018-1b>¶
醮謝之儀尚卒豐穰之賜臣無任懇禱之至謹詞¶
　　　内中謝雨道場罷散朱表¶
臣某言伏以罷散天慶觀謝雨道場設醮一座三百六¶
十分位者伏以人心閔雨嘗仰叩於髙穹帝意佑民遂¶
普霑於甘澤顧兹菲徳曲荷洪私載惟眷命之休敢怠¶
憂勤之責邊塵未靖期盡掃於妖氛農穡将成尚無傷¶
於樂嵗臣無任精䖍激切之至謹奉表奏告以聞¶
　　　内中祈禱道場罷散表¶
<pb:KR4d0178_WYG_018-2a>¶
臣言伏為罷㪚内中祈禱道場設醮一座三百六十分¶
位者伏以天鑒溥臨仰著明於埀象星躔變異實譴告¶
於𦕈躬敢陳祈醮之儀庶格精誠之應轉禍為福儻克¶
弭於凶烖惟徳動天敢自㤀於修省臣無任精䖍激切¶
之至¶
　　　禳謝道場罷㪚朱表¶
臣言伏為罷㪚禳謝道場設醮一座三百六十分位者¶
伏以君徳未明豈有讒邪之感天災荐至是逢焚灼之¶
<pb:KR4d0178_WYG_018-2b>¶
憂顧黎庶之何辜寧髙真之或忍是用恭依科教祇列¶
醮儀爰飭精誠庶囘昭鑒遇災而懼敢忘修省之勤作¶
善降祥終底和平之福臣無任精䖍激切之至¶
　　　昭慈獻烈皇后大祥奏告櫕宫表文¶
臣某言伏以喪期有既嗟駟隙之難停祥祭遽臨望栢¶
城而増感恭惟昭慈獻烈皇后功存神器徳被眇躬禮¶
雖盡於三年恩則隆於萬世永言悲慕㒺克勝任謹差¶
某官奉表奏告以聞臣某誠惶誠懼頓首頓首謹言¶
<pb:KR4d0178_WYG_018-3a>¶
　　　昭慈獻烈皇后祔廟畢櫕宫旦望節序表本¶
伏以參伏星纒歎隙駒之易失草薰輦路悵羽駕以何¶
之恭惟昭慈獻烈皇后徳洽宫闈功存社稷望佳城之¶
永閉履芳節以時思哀緒難任徽音無盡(三月/旦)¶
伏以曲水傳觴感流年於景物遺衣在寢追懿範於宫¶
闈恭惟昭慈獻烈皇后躬履囏難志存慈儉及芳辰之¶
可樂嗟大養之已違但驚時序之遷空結園陵之戀(上/已)¶
伏以并土舊傳已舉蔵煙之令稽山新卜甫臨上冢之¶
<pb:KR4d0178_WYG_018-3b>¶
期拜掃不親瞻思徒切恭惟昭慈獻烈皇后扶持神器¶
擁佑眇躬未伸孝養之誠忽歎僊遊之邈敢忘時薦仰¶
荅慈恩(寒食/節)¶
伏以糓雨初濡見農功之畢務公桑載綠感蠶事之方¶
興恭惟昭慈獻烈皇后道盛母儀徳侔坤載望僊遊之¶
何所瞻遺範以空存韶景易䦨孝思曷已(三月/朢)¶
伏以候應清和未改春生之徳身離供養還悲夏凊之¶
期恭惟昭慈獻烈皇后化洽宫闈功存社稷望音容之¶
<pb:KR4d0178_WYG_018-4a>¶
如在嗟晦朔之俄周嵗月有窮哀思無既(四月/旦)¶
伏以宫衣忽掩驚月魄之淪輝燧火俄更歎星纒之周¶
次隙駒難駐僊馭奚攀恭惟昭慈獻烈皇后德被𦕈躬¶
力扶大寳方承顔而盡養乃厭世以登遐及兹奉諱之¶
辰彌切懐思之念(四月十四/日忌辰)¶
伏以金徽戢響悲維夏之初薫露麥飛芒感有秋之新¶
薦慈顔在慕孝養已違恭惟昭慈獻烈皇后母道無前¶
隂功有衍即簾帷而再御安鼎祚以重新遺訓敢忘哀¶
<pb:KR4d0178_WYG_018-4b>¶
誠難寫(四月/望)¶
伏以葉換階蓂未變清和之候隂敷宰木重興感慕之¶
懐恭惟昭慈獻烈皇后徳盛四朝功存萬世不返乗雲¶
之馭已踰改火之期夏凊永違時思徒切(閏四/月旦)¶
伏以氣餘當閏寢驚厯候之還月滿正中載感母儀之¶
象恭惟昭慈獻烈皇后聖明超古慈儉自天功髙彤管¶
之書徳盛練衣之訓嵗時易失思慕難忘(閏四/月望)¶
伏以星火方中遂正南訛之候陵園永閉奚勝東望之¶
<pb:KR4d0178_WYG_018-5a>¶
懐恭惟昭慈獻烈皇后坤載無私母儀有託未極孝心¶
之報忽驚僊馭之遐急景頻遷長哀莫既(五月/旦)¶
伏以楚俗良時甫屆浴蘭之節越山佳氣遥瞻拱木之¶
原恭惟昭慈獻烈皇后盛德無名至仁有勇折大奸於¶
指顧避兵安事於靈符損上夀於憂勤續命空悲於綵¶
縷載追懿範第極哀悰(重/五)¶
伏以長夜難晨痛泉扄之晝掩流年易老感木槿之朝¶
榮炎序載中慈顔永隔恭惟昭慈獻烈皇后仁同長養¶
<pb:KR4d0178_WYG_018-5b>¶
道極髙明繄社稷之再安豈簾帷之得已空餘女史能¶
播母儀(五月/望)¶
伏以慶集猗蘭載紀眇生之始悲纒長樂已嗟大養之¶
違恭惟昭慈獻烈皇后保佑深恩慈仁徳盛驟隔家人¶
之禮但瞻陵栢之隂感慕増懐追攀勞望(聖/節)¶
伏以火曄方升金㣲初伏仰天時之迭運感人意以增¶
悲恭惟昭慈獻烈皇后早正坤元晚安鼎器甫致東朝¶
之養遽從先后之遊廟室猶新始奉麥𤓰之薦園林甚¶
<pb:KR4d0178_WYG_018-6a>¶
邇漸驚松檟之長緬想徽音難勝哀緒(初/伏)¶
伏以日囘東井知溽暑之方隆地近南溟覺炎蒸之彌¶
異恭惟昭慈獻烈皇后業貽萬世慈化六宫陵木已隂¶
徒感追凉之㑹寢闈既寂空餘欲凊之心盛徳難名悲¶
悰奚叙(六月/旦)¶
伏以月滿栢城始見飛螢之度塵昏椒壁還聞促織之¶
悲夏景將䦨時思曷已恭惟昭慈獻烈皇后功髙漢鄧¶
徳邁周任大養已違空感南陔之詠遺芬無盡永傳彤¶
<pb:KR4d0178_WYG_018-6b>¶
管之書(六月/望)¶
伏以大火西流驟减故宫之暑凉風朝至還悲拱木之¶
秋恭惟昭慈獻烈皇后儷徳乾元齊功坤載年華晼晚¶
嗟供養之永違懿烈芬芳但懐思而無斁(七月/旦)¶
伏以殿閴承華詎覩班龍之駕山遥緱氏應同白鶴之¶
升愴僊馭之難追感母儀之増慕恭惟昭慈獻烈皇后¶
道髙徃后功冠本朝想神靈之在天望星河而霣涕空¶
餘懿烈永播鴻名(七/夕)¶
