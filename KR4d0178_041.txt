# -*- mode: mandoku-view; -*-
#+TITLE: 北海集
#+DATE: 2015-08-24 23:57:40.914475
#+PROPERTY: ID KR4d0178
#+PROPERTY: BASEEDITION WYG    
#+PROPERTY: JUAN 卷四十一
<pb:KR4d0178_WYG_041-1a>¶
欽定四庫全書¶
　北海集巻四十一　　　　宋　綦崇禮　撰¶
　　兵籌類要¶
　　譽望篇¶
臣聞古語有之名下無虚士茍有其實人將與之以名¶
况夫摧鋒陷陣破堅㧞敵其成功卓卓在人耳目則不¶
譽冝如何¶
臧覇以壯勇聞¶
<pb:KR4d0178_WYG_041-1b>¶
龎涓以英烈聞¶
周鐡武以勇敢聞¶
劉牢之以壯勇聞¶
李靖以沉勇聞¶
李勣以威肅聞¶
馬璘以忠力奮¶
李光逹以沉果稱¶
馮奉世為折衝宿將¶
<pb:KR4d0178_WYG_041-2a>¶
鄧遐歴數郡守號為名將¶
劉方威恵兼行論者稱為良將¶
張須陀勇决善戰長於撫御號為名將¶
楊素戰無不勝稱為名將¶
史萬歳應變無方號為良將¶
周訪智勇過人為中興之名將¶
長孫晟武藝逸羣為後來之名將¶
周璘為中興鋭將¶
<pb:KR4d0178_WYG_041-2b>¶
李抱玉為將臣之良¶
李元諒有古良將風¶
張孝忠推賢將¶
范希朝號當世善將或比之趙充國¶
裴行儉所引偏禆程務挺崔智誓王方翼党金毗郭待¶
封李多作黒齒常之類為世名將¶
周寳務耕聚糧號良將¶
王處存臨軍通便冝有大將風¶
<pb:KR4d0178_WYG_041-3a>¶
邵廷琄訓修戰備嶺人倚以為良將¶
臣讀孫子曰知兵之將民之司命國家安危之本若¶
臧覇龎涓類能進此¶
樊子盖平楊𤣥感帝謂之曰𤣥感之反神明故以此彰¶
公赤心耳析珪進爵宜有令謨詔封濟公言其濟天下¶
特為立名無此郡國也¶
張廵許逺嬰孤墉抗方張不制之虜廵死三月而救至¶
十月而賊亡天以全節付二人畀名無窮不待㽞生而¶
<pb:KR4d0178_WYG_041-3b>¶
後顯也¶
臣讀六韜曰揚名譽震逺方揺動四境以弱敵心若¶
樊子盖張廵類能進此¶
李廣程不識謹邉皆為名將¶
張奐與士友言曰大丈夫處世當為國家立功邉境及¶
為將帥果有勲名¶
賀齊父子皆有令名為吳良將¶
許汜稱陳元龍湖海之士豪氣不除劉備謂劉表曰許¶
<pb:KR4d0178_WYG_041-4a>¶
君論是非曰欲言非此君為善士不冝虚言欲言是則¶
元龍名重天下¶
蕭摩訶從侯安都拒齊軍安都謂曰卿驍勇有名千聞¶
不如一見摩訶對曰今日令公見之及戰安都墜馬被¶
圍摩訶獨騎大呼直衝齊軍安都乃免¶
羊侃伐侯景傅士哲呼侃與語曰在北之日久挹風猷¶
願去戎服得一相見侃為免胄士哲瞻望久之而去其¶
為北人所欽慕如此¶
<pb:KR4d0178_WYG_041-4b>¶
史萬歳擊退㸑&KR0008;元旻曰萬歳身先士卒尤善撫御將¶
士樂為致力雖古名將未能過也¶
賀若弼與源雄詩曰勿使麒麟上無我二人名獻取陳¶
十策¶
唐太宗曰當今名將惟李勣李道宗薛萬徹三人而已¶
李勣道宗不能大勝亦不大敗薛萬徹非大勝即大敗¶
臣讀吴子曰簡募良材以備不虞若李廣張奐類䏻進¶
此¶
<pb:KR4d0178_WYG_041-5a>¶
班定逺燕頷虎頸為名將於漢¶
斛律光馬面彪身為名將於齊¶
郭知運猿臂虎口為名將於唐¶
賈復事李生生曰賈君之容貌志氣如此而勤於學將¶
相之器也¶
陶謙年十四五策竹奴戱兒童皆隨之同叔甘公遇諸¶
途見其容貎與語謂其妻曰彼有其表長必大成以女¶
妻之¶
<pb:KR4d0178_WYG_041-5b>¶
曺公與韓遂㑹語於朝觀者前後重沓公笑謂曰爾欲¶
觀曺公耶亦猶人也非有四目兩口但多智爾¶
太史慈長七尺七寸美鬚髯猿臂善射弦不虚發¶
何熙少有大志身長八尺五寸以勇服衆¶
劉備身長七尺五寸垂手下膝顧目見其耳¶
魯肅體貌魁竒少有壯節好為竒計¶
關羽美鬚髯故諸葛亮謂之髯将軍¶
曺彰鬚黄故太祖曰黄鬚兒大竒也¶
<pb:KR4d0178_WYG_041-6a>¶
吳彦為通江吏將軍薛珝仗節南征軍容甚盛彦觀之¶
慨然而歎善相者劉札謂之曰以君之相後當至此不¶
足慕¶
周瑜謂劉備以梟雄之姿而關羽張飛熊虎之將必非¶
久屈為人用者¶
鍾㑹以敏速聞成公將著論謂觀其眸子足以知之見¶
㑹異之曰非常人也¶
王濬氣貌偉特時謂為雄虎相¶
<pb:KR4d0178_WYG_041-6b>¶
渭濵父老謂羊祜曰孺子有好相年十六必見大功於¶
天下¶
大雷老父謂栁文景曰君方大富貴位至三公後當相¶
憶¶
江陵卜者謂吉士瞻曰君擁旄仗節非一州後一年當¶
得戎馬大都¶
李安人五擲皆盧齊明帝大驚曰卿面方如田封侯相¶
也¶
<pb:KR4d0178_WYG_041-7a>¶
吕僧珍容貌甚偉陳顯逵曰卿有貴相後當不减深自¶
努力¶
王茂身長八尺美貌儀齊武嘆曰王茂年少堂堂如此¶
必為公輔¶
韓擒虎有雄傑之表突厥來朝上命左右引突厥詣韓¶
擒虎前曰此是破陳國者擒虎厲然顧之突厥惶懼不¶
敢仰視其有威容如此¶
楊素鬚髯美好有英傑之表¶
<pb:KR4d0178_WYG_041-7b>¶
韓擒虎英貌魁偉有雄傑之表¶
魚俱羅身長八尺膂力絶人聲氣雄壯言聞數百歩楊¶
素擊突厥瞋目大呼所當皆披靡出左入右往返若飛¶
其相表異又目有重瞳陰為帝所忌¶
李景擊遼東還配事漢王隋祖竒其壯武使袒而觀之¶
曰卿相當位極人臣¶
李勣臨事選將必取其竒龎福艾者遣之或問其故答¶
曰薄命之人不足與成功名¶
<pb:KR4d0178_WYG_041-8a>¶
吐蕃表請和既宴使者窺覘唐休景后問焉曰洪源之¶
戰是將軍多殺臣士卒其勇無比今願識之后嗟異¶
李光顔天資驃徤馬燧曰有若竒相終必光大¶
薛仁貴欲立竒功乃異其服色着白衣腰鞬張弓大呼¶
所向無前¶
李從勉破王行瑜獻㨗京師昭宗異其狀貌撫其背曰¶
兒有竒表後當富貴無忘予家¶
李用送盧岳至太原岳謂吾工相人子方頥隆凖眉目¶
<pb:KR4d0178_WYG_041-8b>¶
踈徹真將相也¶
臣讀六韜曰王者帥師必有股肱羽翼以成威神若班¶
定逺斛律光類能進此¶
人謂英布為當黥而王¶
相者謂張昭達為少而貴¶
人謂張欣泰當時三公而年裁三十後屋瓦墮傷額相¶
者云年壽更増可方伯耳死時年三十六¶
張良之智勇以為其貌魁梧竒偉反若婦人女子¶
<pb:KR4d0178_WYG_041-9a>¶
李廣恂恂如鄙人口不能出辭¶
韋叡制勝之道謂為魁偉之傑然而形甚羸瘠身不跨¶
鞍板輿指麾隠如敵國¶
崔浩纎尫懦弱胷中所懐踰於戈甲¶
段太尉奮不慮死然低首拱手言氣卑弱未嘗以色待¶
物¶
臣讀六韜曰勢虚形劣而外出無所不至不遂者天下¶
所賤聖人所貴若張良韋叡類能進此¶
<pb:KR4d0178_WYG_041-9b>¶
霍將軍天幸未嘗困絶¶
李廣數竒詔無令當單于¶
臣讀孫子曰存亾之道不可不察若武帝李英公類¶
能進此¶
論曰名者實之賓茍有其實則名不約而自至故徐晃¶
無用私譽馬仙琕進不求名然人到於今稱之若曰吾¶
將為賓乎則鄭子産謂小人釁於勇嗇於禍以足其性¶
而求名王智興揫索財貨交結權貴以賈虚名是二者¶
<pb:KR4d0178_WYG_041-10a>¶
名雖景集而望益以損奚取於君子之令名哉¶
